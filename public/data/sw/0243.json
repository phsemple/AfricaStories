{
    "id": "0243",
    "language": "sw",
    "storyPath": "/data/sw/0243.json",
    "title": "Likizo kwa bibi",
    "illustrator": " Catherine Groenewald",
    "writtenby": " Violet Otieno",
    "readby": " Lauwo George",
    "translator": " Brigid Simiyu",
    "level": 4,
    "pages": [
        {
            "text": "Likizo kwa bibi",
            "pagenum": 0,
            "imageSrc": "/images/0243/0243_00.jpg",
            "audioSrc": "/audio/sw/0243/0243_sw_00.mp3"
        },
        {
            "text": "Odongo na Apiyo waliishi mjini na baba yao. Walisubiri likizo kwa hamu. Siyo tu kwa shule kufungwa, bali ni kwa sababu walienda kumtembelea bibi yao. Aliishi katika kijiji cha uvuvi karibu na ziwa kubwa.",
            "pagenum": 1,
            "imageSrc": "/images/0243/0243_01.jpg",
            "audioSrc": "/audio/sw/0243/0243_sw_01.mp3"
        },
        {
            "text": "Odongo na Apiyo walichangamka kwani ulikuwa wakati wa kumtembelea bibi kwa mara nyingine. Usiku huo, walipanga mizigo yao na kujiandaa kwa safari ndefu ya kwenda kijijini. Hawakuweza kulala ila waliongea usiku kucha juu ya likizo yao.",
            "pagenum": 2,
            "imageSrc": "/images/0243/0243_02.jpg",
            "audioSrc": "/audio/sw/0243/0243_sw_02.mp3"
        },
        {
            "text": "Mapema asubuhi iliyofuata, waliondoka katika gari la baba yao kuelekea kijijini. Walipita milima, wanyama pori na mashamba ya majani ya chai. Walihesabu magari na kuimba nyimbo.",
            "pagenum": 3,
            "imageSrc": "/images/0243/0243_03.jpg",
            "audioSrc": "/audio/sw/0243/0243_sw_03.mp3"
        },
        {
            "text": "Baada ya muda, watoto walichoka na kusinzia.",
            "pagenum": 4,
            "imageSrc": "/images/0243/0243_04.jpg",
            "audioSrc": "/audio/sw/0243/0243_sw_04.mp3"
        },
        {
            "text": "Baba aliwaamsha Odongo na Apiyo walipofika kijijini. Walimkuta bibi yao, Nyar-Kanyada, akipumzika kwenye mkeka chini ya mti. Kwa Dholuo, Nyar-Kanyada maana yake ni ‘binti wa watu wa Kanyada’. Alikuwa ni mwanamke mrembo na imara.",
            "pagenum": 5,
            "imageSrc": "/images/0243/0243_05.jpg",
            "audioSrc": "/audio/sw/0243/0243_sw_05.mp3"
        },
        {
            "text": "Nyar-Kanyada aliwakaribisha ndani kwa kucheza na kuimba kwa furaha. Wajukuu wake walikuwa na shauku ya kumpa zawadi walizomletea kutoka mjini. “Fungua yangu kwanza,” Odongo alisema. “Hapana, yangu kwanza!” Apiyo akasema.",
            "pagenum": 6,
            "imageSrc": "/images/0243/0243_06.jpg",
            "audioSrc": "/audio/sw/0243/0243_sw_06.mp3"
        },
        {
            "text": "Baada ya kufungua zawadi, Nyar-Kanyada aliwabariki wajukuu wake kitamaduni.",
            "pagenum": 7,
            "imageSrc": "/images/0243/0243_07.jpg",
            "audioSrc": "/audio/sw/0243/0243_sw_07.mp3"
        },
        {
            "text": "Kisha Odongo na Apiyo wakaenda nje. Waliwakimbiza vipepeo na ndege.",
            "pagenum": 8,
            "imageSrc": "/images/0243/0243_08.jpg",
            "audioSrc": "/audio/sw/0243/0243_sw_08.mp3"
        },
        {
            "text": "Walipanda kwenye miti na kurushiana maji ziwani.",
            "pagenum": 9,
            "imageSrc": "/images/0243/0243_09.jpg",
            "audioSrc": "/audio/sw/0243/0243_sw_09.mp3"
        },
        {
            "text": "Giza Iilipoingia, walirudi nyumbani kwa ajili ya chakula cha jioni. Kabla hata ya kumaliza kula, walikuwa wanasinzia!",
            "pagenum": 10,
            "imageSrc": "/images/0243/0243_10.jpg",
            "audioSrc": "/audio/sw/0243/0243_sw_10.mp3"
        },
        {
            "text": "Siku iliyofuata, baba yao alirudi mjini na kuwaacha na Nyar-Kanyada.",
            "pagenum": 11,
            "imageSrc": "/images/0243/0243_11.jpg",
            "audioSrc": "/audio/sw/0243/0243_sw_11.mp3"
        },
        {
            "text": "Odongo na Apiyo walimsaidia bibi yao na kazi za nyumbani. Walichota maji na kuokota kuni. Walikusanya mayai ya kuku na kuchuma mboga za majani kutoka kwenye bustani.",
            "pagenum": 12,
            "imageSrc": "/images/0243/0243_12.jpg",
            "audioSrc": "/audio/sw/0243/0243_sw_12.mp3"
        },
        {
            "text": "Nyar-Kanyada aliwafundisha wajukuu wake jinsi ya kupika ugali mwepesi wa kula na mchuzi. Aliwaonesha namna ya kupika wali wa nazi wa kuliwa na samaki wa kukaanga.",
            "pagenum": 13,
            "imageSrc": "/images/0243/0243_13.jpg",
            "audioSrc": "/audio/sw/0243/0243_sw_13.mp3"
        },
        {
            "text": "Asubuhi moja, Odongo aliwapeleka ng’ombe wa bibi yake malishoni. Wakakimbilia ndani ya shamba la jirani. Mwenye shamba alikasirishwa sana na Odongo. Akatishia kuwazuia ng’ombe kula mimea yake. Tangu siku hiyo, Odongo alihakikisha kwamba ng’ombe hawaingii matatani tena.",
            "pagenum": 14,
            "imageSrc": "/images/0243/0243_14.jpg",
            "audioSrc": "/audio/sw/0243/0243_sw_14.mp3"
        },
        {
            "text": "Siku nyingine watoto walikwenda sokoni pamoja na Nyar-Kanyada. Nyar-Kanyada alikuwa na kibanda cha kuuza mboga, sukari na sabuni. Apiyo alipenda kuwatajia wateja bei za bidhaa. Odongo aliwafungia wateja bidhaa walizonunua.",
            "pagenum": 15,
            "imageSrc": "/images/0243/0243_15.jpg",
            "audioSrc": "/audio/sw/0243/0243_sw_15.mp3"
        },
        {
            "text": "Mwisho wa siku walikunywa chai pamoja. Walimsaidia bibi yao kuhesabu pesa alizozipata.",
            "pagenum": 16,
            "imageSrc": "/images/0243/0243_16.jpg",
            "audioSrc": "/audio/sw/0243/0243_sw_16.mp3"
        },
        {
            "text": "Likizo ilikaribia kuisha na watoto walitakiwa kurudi mjini. Nyar-Kanyada alimpa Odongo kofia na Apiyo sweta. Aliwafungia chakula cha kula safarini.",
            "pagenum": 17,
            "imageSrc": "/images/0243/0243_17.jpg",
            "audioSrc": "/audio/sw/0243/0243_sw_17.mp3"
        },
        {
            "text": "Baba yao alipokuja kuwachukua, hawakutaka kuondoka. Walimuomba Nyar-Kanyada aende nao mjini. Alitabasamu na kusema, “Nimezeeka, siyawezi ya mjini. Nitasubiri mje kijijini kwangu tena.”",
            "pagenum": 18,
            "imageSrc": "/images/0243/0243_18.jpg",
            "audioSrc": "/audio/sw/0243/0243_sw_18.mp3"
        },
        {
            "text": "Odongo na Apiyo walimkumbatia kwa pamoja na kumuaga.",
            "pagenum": 19,
            "imageSrc": "/images/0243/0243_19.jpg",
            "audioSrc": "/audio/sw/0243/0243_sw_19.mp3"
        },
        {
            "text": "Odongo na Apiyo waliporudi shuleni, waliwasimulia marafiki zao kuhusu maisha ya kijijini. Baadhi ya watoto waliamini kuwa maisha ya mjini ni mazuri. Wengine waliamini kijijini ni bora zaidi. Lakini zaidi ya yote, kila mmoja alikubali kwamba Odongo na Apiyo walikuwa na bibi wa kipekee.",
            "pagenum": 20,
            "imageSrc": "/images/0243/0243_20.jpg",
            "audioSrc": "/audio/sw/0243/0243_sw_20.mp3"
        }
    ]
}